## Kuljetukset laivojen varassa – asiantuntija huolissaan ulkomaisen omistuksen kasvusta
_Lukuaika 2,5min_

Suomen huoltovarmuusmalli perustuu pitkälti siihen, että puuttuvia tarvikkeita </br>
voidaan kriisin tullen hankkia ulkomailta. Huoltovarmuudesta väitöskirjan tehnyt </br>
lippueamiraali Bo Österlund varoittaa, että merikuljetusketjun toiminta ei </br>
kuitenkaan ole sataprosenttisen varma kaikissa oloissa.</br>

<img src="https://github.com/EternalAzure/Keskusteluilta/blob/main/Huoltovarmuus/kuvat/yle.avif" alt="Bo Österlund" width="400"/>


– Yli kahdeksankymmentä prosenttia ulkomaankaupasta tulee meritse tai lähtee meritse. </br>
Mitä tapahtuu, jos meillä ei tätä reittiä ole käytössä? Yhden konttilaivan lasti vaatii </br>
tuhat rekkaa, eikä niitä kaikkia voi Ruotsin kautta ajaa – tämä on mahdoton yhtälö, hän sanoo. </br>

Österlundin mukaan laivojen siirtyminen ulkomaiseen omistukseen voi heikentää </br>
Suomen toimintamahdollisuuksia kriisioloissa.

– Omistaja sanoo, mitä tehdään ja minne mennään. Näinhän se on.

Vain hieman yli 30 prosenttia ulkomaankaupan merikuljetuksista hoidetaan enää </br>
Suomen lipun alla liikennöivillä aluksilla. Lisäksi osa Suomen lipulla </br>
purjehtivista laivoista on ulkomaisessa omistuksessa.</br>

Suomalainen huoltovarmuusmalli joutui testiin, kun matkustajat kaikkosivat autolautoilta </br>
koronan seurauksena. Pelkän rahdin kuljettaminen olisi varustamoille tappiollista. </br>
Tavanomaisten merenkulun tukien lisäksi valtio joutui lupaamaan kymmenien miljoonien </br>
eurojen väliaikaisen tuen varustamoille, jotta laivat pysyivät liikenteessä.</br>
[Lähde - Yle](https://yle.fi/uutiset/3-11822490)

## Suomen merkittävä kauppalaivasto
Tilastokeskuksen tuoreiden helmikuun tietojen mukaan Suomen kauppalaivaston koko oli 1 243 alusta. </br>
Varsinaiseen kauppalaivastoon kuului 685 alusta ja pienaluksiin 284 alusta. </br>
Proomuja ja muita kuljetuskoneettomia aluksia oli yhteensä 274 kappaletta. </br>

Varsinaisesta kauppalaivastosta suurin osa on matkustaja-aluksia ja </br>
seuraavaksi eniten on erikoisaluksia ja muita aluksia. </br>

Suomeen rekisteröityjen roro-matkustaja-alusten kuten esimerkiksi Viking Linen M/S Rosellan </br>
kaltaisten viihdekeitaiden nettovetoisuutena mitattava kuljetuskapasiteetti on noin 284 000 </br>
kattaen melkein 40 prosenttia koko varsinaisen kauppalaivaston kuljetuskapasiteetista.</br>

Matkustaja-autolautoilla kuljetetaan jopa 60 prosenttia kappaletavaroiden vienti- ja 50 prosenttia tuontikuljetuksista.</br>
[Lähde - Viisas raha](https://viisasraha.fi/Markkinat/Suomi-on-kuin-saari-l%C3%A4%C3%A4kkeet-kulkevat-laivalla,-kuten-iso-osa-muustakin-rahdista)

<img src="https://github.com/EternalAzure/Keskusteluilta/blob/main/Huoltovarmuus/kuvat/Varastojen%20sis%C3%A4lt%C3%B6.avif" alt="Varastojen sisältö" width="400"/>

<img src="https://github.com/EternalAzure/Keskusteluilta/blob/main/Huoltovarmuus/kuvat/Vessel-traffic-density-in-the-Baltic-in-2015.png" alt="Baltic shipping" width="600" />
